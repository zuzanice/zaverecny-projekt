---
layout: sablona.njk
title: Co nesmíš minout
---
<div class="main-headlines">
    <h1 class="main-headlines--first-subheadline">Top 5 míst</h1> 
    <h2 class="main-headlines--second-subheadline">aneb co nesmíš minout</h2>
</div>  
<div class="main">     
    <p class="main__paragraph--third-page">Rozhodnutí trávit dovolenou v Asii slibuje samo o sobě spoustu zážitků a dobrodružství. Pokud máš na Hongkong omezené množství času, vybrala jsem 5 nej míst, která nesmíš minout. Uvidíš, že Hongkong je opravdu město mnoha tváří. </p>
    <div class="article">
        <h3 class="headline--third">Kowloon</h3> 
        <div class="sub-article">  
            <img class="article__photo-kowloon" src="/pictures/mongkok.jpg" alt="Mongkok">
            <p>Kowloon je 5 kilometrů dlouhý poloostrov ležící naproti ostrovu Hongkong. A pokud si máš vybrat jedno jediné místo, které navštívit, jeď sem, je tu všechno. Je tu promenáda po nábřeží, nespočet obchodů se vším, restaurace všech cenových kategorií, možnost si nastoupit na loď a projet se přístavem, navštívit muzeum, nebo parky. Neskutečně uchvacující čtvrť Mongkok, kde vystoupíš z metra a v tu ránu tě dav odnese do ulice, kde ze všech stran svítí neony a ty si nemůžeš vybrat, do které výlohy se dřív podíváš. Je to rej všeho. A ačkoliv to zní jako šílenství (a trochu i je) tak je to opravdu zážitek, který stojí za to. Já nejsem materiálně založená shopaholička, ale Mongkok je místo, které mě uchvátilo svou energií.
            Až se vymotáš z blázince v Mongkoku, dojdi na promenádu Tsim Sha Tsui. Je tu skvělý výhled na mrakodrapy na protějším břehu, krásné budovy z dob koloniálních a přesně tady tě ovládne dovolenková nálada.</p>
        </div>
        <h3 class="headline--third">Big Buddha na ostrově Lantao</h3> 
        <div class="sub-article">
            <img class="article__photo-buddha" src="/pictures/big buddha.jpg" alt="Big Buddha">
            <p>Ostrov Lantao je největší z hongkongských ostrovů. Nachází se zde skvělé pláže, rybářská vesnice Tai O, mezinárodní letiště, Disneyland, a taky lanovka, která vede k velké soše Buddhy u Po Lin Monastery. Cesta lanovkou Ngong Ping 360 je skvělý zážitek - měří 5,7 km a trvá 25 minut. Máš tedy příležitost se dosyta vynadívat, pokochat se přírodou, výhledem na letiště, a pořídit si dostatek fotek. Lanovka končí ve vesnici Ngong Ping, odkud je to už jen kousek k soše Buddhy. Stačí vystoupat  268 schodů a ocitneš se doslova u nohou 34 metrů vysoké a 250 tun vážící bronzové sochy Buddhy. Socha byla dokončena v prosinci 1993 a od té doby je velkou atrakcí. Určitě stojí za to se k ní vypravit. Dýchne na tebe atmosféra a majestátnost místa, okolní scenérie stojí za tvůj čas – stačí krátká procházka, ale po ostrově Lantao vedou i delší turistické trasy, pokud máš chuť, nebudeš litovat. </p>
        </div>
        <h3 class="headline--third">Dragon´s back</h3> 
        <div class="sub-article">
            <img class="article__photo-hike" src="/pictures/hike.jpg" alt="Výhled na Hongkong">
            <p>Ačkoliv se to nezdá, tak v Hongkongu je několik zajímavých turistických tras. Nejznámější je Dragon´s back hike, protože je lehce dostupná a není nijak náročná, přesto nabídne nezapomenutelné výhledy a nečekaný útěk z civilizace. Trasa měří necelý 9 kilometrů a vede z Shek O do Big Wave Bay. Na obě místa jezdí autobusy, takže doprava není problém. Značení je dostatečné, takže ani z toho nemusíš mít strach. Ocitneš se absolutně mimo město, jako bys byl/a v jiném světě. Je to nádhera. Pokud je ti 9 km málo, tak Dragon´s back hike je osmou (a poslední) etapou dálkového Hong Kong Island Trailu, takže v případě zájmu, zkus i jiné etapy.</p>
        </div>
        <h3 class="headline--third">Zahrady Nan Lian</h3>
        <div class="sub-article">
            <img class="article__photo-nanLian" src="/pictures/nanLian.jpg" alt="Nan Lian Gardens Zlatý pavilon">
            <p>Jen pár desítek kroků od stanice metra Diamond hill se nachází zahrady Nan Lian se sousedícím ženským klášterem Chi Lin. Zahrada je vybudována v klasickém čínském stylu s altánky, potůčky, skalkami a různými zákoutími a je to jedno z nefotogeničtějších míst v Hongkongu. Ačkoliv ctí styl historických čínských zahrad, Nan Lian byla postavena a otevřena veřejnosti až v roce 2006. Dřív než se opět vrhneš do betonové džungle, jdi si odpočinout do zahrady, kde na tebe dýchne klid.  A nezapomeň si projít také přilehlý klášter.</p>
        </div>
        <h3 class="headline--third">Chrám Wong Tai Sin</h3>
        <div class="sub-article">
            <img class="article__photo-wongTaiSin" src="/pictures/WongTaiSin.JPG" alt="Brána Wong Tai Sin chrámu">
            <p >Přímo u stanice metra Wong Tai Sin stojí Wong Tai Sin Temple, nejznámější hongkongský chrám, který stojí mezi mrakodrapy, ale přesto si zachováva svoje nezaměnitelné kouzlo. Je tu neustále plno, vždyť ročně ho navštíví přes 3 miliony lidí, kteří se sem chodí modlit, nebo jen obdivovat krásy tohoto více než sto let starého chrámu. Na otevřeném nádvoří se mísí věřící, kteří se modlí a zapalují vonné tyčinky, se zvědavými turisty, kteří se snaží pořídit nejlepší fotografie. Pokud sem zavítáš, a já doufám, že ano, zapal vonnou svíčku i ty, pro své budoucí štěstí, případně si můžeš nechat vyložit budoucnost od tzv. Fortune Tellers, kteří tady mají vyhrazené svoje místo. Chrám je obklopen krásnou zahradou, kde si můžeš odpočinout od lidí a rozjímat.</p>
        </div>
    </div>  
</div>   
